To przełom i duża szansa dla osób z niepełnosprawnościami, które mają problemy z mową. Naukowcy z The University of Texas stworzyli model, który przy pomocy Chatu AI pozwala odczytywać ludzkie myśli.

Jesteśmy w szoku, że to działa. Pracowaliśmy nad tym 15 lat – opowiadał w rozmowie z Guardianem dr Alexander Huth, który razem z Jerrym Tangiem stworzył technologię odczytywania ludzkich myśli. Jak opisali w czasopiśmie Nature Neuroscience, ich wynalazek pozwoli tłumaczyć aktywności mózgu na słowa. I zrobi to w sposób całkowicie nieinwazyjny.

To prawdziwy krok naprzód – zachwycał się dr Huth. I przekonywał, że choć technologia nie wyłapie pełnych procesów myślowych, to przedstawi ich główne punkty. Dzięki temu zrozumiemy daną osobę, mimo że nic nie powie, ani nie pokaże.

Praca nad tym projektem była mozolna. Ochotnicy przez 16 godzin słuchali podcastów, a dekoder dopasowywał ich myśli do języka, który dostarczał Chat AI. Następnie naukowcy opowiadali badanym historie, pobudzając ich wyobraźnię, a w tym czasie model skanował ich mózgi, generując tekst. Nie otrzymujemy dokładnych słów, ale znamy sedno przekazu – tłumaczył dr Huth. Co to dokładnie oznacza?