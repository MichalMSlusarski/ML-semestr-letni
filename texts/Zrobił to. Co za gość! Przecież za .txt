Zrobił to. Co za gość! Przecież za naszych żyć może już nie pojawić się na boiskach drugi taki kozak z polskim paszportem. Spieszmy się jarać wyczynami Roberta Lewandowskiego...

...które tak szybko nie odejdą, skoro sam Lewy pobił rekord Gerda Muellera po półwieczu. Dzisiaj wszyscy o RL9, to my też, ale po naszemu - przypomnimy parę momentów, w których przecinał się ze światem rapu. Nie od dzisiaj wiadomo, że słucha i lubi. A jeśli wolicie lekturę czysto piłkarską, odsyłamy na newonce.sport, gdzie znajdziecie aż dwa teksty Michała Treli: Rekord Roberta Lewandowskiego jako sztuka ciągłego przesuwania granic oraz Piękne ucięcie bzdurnych dyskusji. Dwa felietony o piłkarzu, który po prostu dziś strzelił gola? To nie może być ani zwykły piłkarz, ani zwykły gol.