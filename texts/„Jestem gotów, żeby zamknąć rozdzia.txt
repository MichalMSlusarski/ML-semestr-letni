„Jestem gotów, żeby zamknąć rozdział o nazwie The Weeknd” – powiedział... The Weeknd

Czy to znaczy, że Abel Tesfaye kończy z nagrywaniem muzyki? Na szczęście nie – ostrzegamy, zanim szereg serwisów wyskoczy z clickbaitem na ten temat.

Tak więc nie, nie kończy. Natomiast, jak przyznał w rozmowie z W Magazine, powoli żegna się z przedsięwzięciem o nazwie The Weeknd.

Zbliża się czas i miejsce, w którym będę mógł zamknąć ten rozdział. Nadal będę tworzył muzykę, może jako Abel. Ale wciąż chcę zabić The Weeknd. I zrobię to. Próbuję zrzucić tę skórę i odrodzić się – to jeden z cytatów. Jako The Weeknd powiedziałem wszystko, co miałem do powiedzenia – to inny. Co więcej, jego następny album ma być ostatnim, który zostanie wydany jako płyta The Weeknd.